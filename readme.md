# Eenmanszaak informatie

## Inhoud

- [Inhoud](#inhoud)
- [Registreren](#registreren)
- [Omzetbelasting](#omzetbelasting)
- [Inkomstenbelasting](#inkomstenbelasting)

## Registreren

Inschrijven doe je op [de website van de KvK](https://www.kvk.nl/inschrijven/), je moet dan een formulier invullen met onder andere je bedrijfsnaam en wat je bedrijf gaat doen. Na de inschrijving moet je een afspraak inplannen bij het KvK kantoor in Arnhem, deze afspraak duurt 15 minuten, waarna je bedrijf officieel ingeschreven staat bij de KvK.

## Omzetbelasting

Als ondernemer krijg je te maken met omzetbelasting (btw). Omzetbelasting en btw worden vaak door elkaar gebruikt, maar betekenen hetzelfde. Je moet btw in rekening brengen over de diensten of goederen die je levert en draagt die af aan de Belastingdienst. Meestal moet je elke drie maanden btw-aangifte doen. De deadline is een maand ná afsluiting van het kwartaal. Dus aangifte over het eerste kwartaal doe je uiterlijk 30 april.
In Nederland zijn er drie btw-tarieven:

21%: Voor de meeste ondernemers geldt het standaard tarief van 21%. Dit wordt ook wel het hoge tarief genoemd.
9%: Voor sommige diensten, zoals kappers en schoenmakers, geldt het 9% tarief. Check bij de [Belastingdienst](https://www.belastingdienst.nl/wps/wcm/connect/bldcontentnl/belastingdienst/zakelijk/btw/tarieven_en_vrijstellingen/diensten_9_btw/diensten_met_9_btw) of dat ook voor jouw diensten geldt.
0%: Als je goederen exporteert naar een zakelijke klant in een ander EU-land, gebruik je het 0% btw-tarief. Je klant betaalt dan de btw in diens eigen land.

### Voorbeeld:

Jan heeft een bedrijf die aardappelen per kilo verkoopt. Zijn inkoopprijs is €1,00 per kilo aardappelen (exclusief 21% btw, Jan betaalt dus daadwerkelijk €1,21 per kilo aardappelen). Jan wilt €0,10 winst maken per kilo aardappelen, zijn verkoopprijs is dus `(€1,00 + €0,10) * 1,21 =~ €1,33`. De X 1.21 dient ervoor om de BTW toe te voegen aan de prijs, de klant betaalt dus daadwerkelijk €1,33 per kilo aardappelen.

Stel je voor dat Jan 100 kilo aardappelen inkoopt om te verkopen, Jan betaalt aan de boer `€1,21 * 100 = €121`, het gedeelte van dit bedrag wat BTW is is dus €21. Jan verkoopt vervolgens alle 100 kilo aardappelen aan een hongerige klant, deze klant betaalt daadwerkelijk `€1,33 * 100 = €133` aan Jan, het gedeelte van dit bedrag wat BTW is is dus €33.

Wanneer Jan zijn BTW-aangifte gaat doen rekent hij dus als volgt:
| BTW die jan gekregen heeft | BTW die jan uitgegeven heeft |
| -------------------------- | ---------------------------- |
| €33 | €21 |

`€33 - €21 = €12`, Jan draagt dus bij zijn BTW-aangifte €12 af aan de overheid.

# Inkomstenbelasting

Als je werkt voor een baas, betaalt je baas inkomstenbelasting over je salaris. Ben je ondernemer, dan betaal je inkomstenbelasting over je brutowinst. Je brutowinst bepaal je zo:

Het geld dat je verdient is je omzet. Als je daar de kosten van aftrekt die je voor je bedrijf maakt, blijft de brutowinst over. Hoe hoger je winst, hoe meer inkomstenbelasting je betaalt. De Belastingdienst berekent ieder jaar hoeveel inkomstenbelasting je moet betalen over het jaar ervoor. In 2024 betaal je dus inkomstenbelasting over 2023.

De inkomstenbelasting voor 2023 is gebaseerd op twee tarieven:

Schijf 1: 36,93% over het belastbaar inkomen tot € 73.031.
Schijf 2: 49,5% over alles wat je meer verdient dan € 73.031.

Belastbaar inkomen is je winst min je kosten en aftrekposten, zoals zelfstandigenaftrek.

### Voorbeeld:

Het is tijd voor Jan om zijn inkomstenbelasting te betalen, Jan heeft dit jaar minder dan €73000 gedraait en heeft dus alleen maar te maken met schrijf 1: ~37%. Wanneer Jan zijn zakelijke uitgaven van zijn zakelijke inkomsten aftrekt, houd hij €40000 over, dit is Jan's winst. Hierna trekt Jan ook nog eens alle aftrekposten die voor hem van toepassing zijn, het bedrag wat nu overblijft word zijn "belastbaar inkomen" genoemd, voor dit voorbeeld komen we uit op €25000. Wanneer het tijd is om de inkomstenbelasting te betalen betaalt Jan dus `€25000 * 0.37 = €9250` aan de Belastingdienst.

Hieronder volgt een afbeelding van de KvK met nog een voorbeeld berekening:
![alt text](https://production-site-nl.kvk.bloomreach.cloud/binaries/content/gallery/kvkwebsite-nl/paginas/starten/svg-afbeeldingen/graph-rekenvoorbeeld-inkomsten-belasting.svg "KvK Afbeelding")

Er komen nog een aantal kleine dingen bij kijken, deze zijn allemaal [hier](https://www.kvk.nl/starten/alles-over-belastingen-voor-starters/) te vinden.
